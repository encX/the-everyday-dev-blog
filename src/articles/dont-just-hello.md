---
title: "อย่า  \"สวัสดี\" ใน chat !"  
headliner: "ทักแชททั้งที สวัสดีไม่พอ ทุกคนต้องรอ ขอร้อง อย่าแค่สวัสดี"  
featured: true  
featuredImage: ../images/dont-just-hello-featured.jpg 
path: "/dont-just-hello"  
date: "2020-05-29"  
tags: ["culture", "communication"]
---

### เพราะแค่สวัสดี ?
จั่วหัวอาจจะดูอลังการไปหน่อย แต่นี่คือปัญหาเล็กๆน้อยๆ​ (หรือบางทีอาจจะใหญ่) ในการทำงาน
โดยเฉพาะบริษัทที่มีคนเยอะ มีการทำงานข้ามทีมกันเป็นเรื่องปกติ
และต้องสื่อสารกันผ่าน chat ไม่ว่าจะเป็น Slack, MS Teams หรืออื่นๆ
เหตุเพราะไม่สามารถไปหาที่โต๊ะของอีกฝ่ายได้ หรืออะไรก็ดี
ยิ่งช่วงนี้ไวรัสระบาด หลายบริษัทให้พนักงาน WFH (Work From Home)
ดังนั้น ช่องทางการติดต่อก็เหลือแค่ ไม่ Video call ก็ chat

ลองดูตัวอย่างนี้

> **Mr. A** (11:57) สวัสดีครับ  
>
> **Mr. BB** (12:15) ดีครับ  
>
> **Mr. A** (13:05) พอดีทีมผมกำลังทำ Project X อยู่ เห็นทีมคุณเป็นเจ้าของโปรเจค   
>
> **Mr. A** (13:06) เลยอยากให้ช่วย guide ให้หน่อยครับ  
>
> **Mr. BB** (13:28) อ๋อ จริงๆโปรเจคนี้ยกให้ทีม Y ดูแลแล้วครับ ลองทักไปถาม @ccc ได้ครับ  
>
> **Mr. A** (13:29) ขอบคุณครับ  
>

จากที่ A ทัก "สวัสดีครับ" ไปหา BB ซึ่งตอนนั้น BB อาจจะประชุมอยู่แล้วเลท เพิ่งกลับมาตอบช้า ซึ่ง A อาจจะไปกินข้าวแล้ว
กว่า A กลับมาอ่านก็หลังกินข้าว นี่คือเพิ่งสวัสดีเสร็จ แล้วต้องตอบกลับไปอีกตับ บอกเขาว่าต้องการอะไร
ซึ่งแน่นอน การทำงานทุกคนก็ไม่ได้ว่างตลอดเวลากลายเป็นว่ายื้อเวลากันไปมา กว่าจะรู้เรื่องก็นานมากแล้ว

อีกตัวอย่าง ใช้ timeline เดียวกันแต่ถ้าเกิดบทสนทนาเป็นแบบนี้แทน

> **Mr. A** (11:57) สวัสดีครับ พอดีกำลังทำ Project X อยู่  
>
> **Mr. A** (11:57) เห็นทีมคุณเป็นเจ้าของโปรเจค เลยอยากให้ช่วย guide ให้หน่อยครับ  
>
> **Mr. BB** (12:05) อ๋อ จริงๆโปรเจคนี้ยกให้ทีม Y ดูแลแล้วครับ ลองทักไปถาม @ccc ได้ครับ  
>
> **Mr. A** (13:05) ขอบคุณครับ  
>

กลายเป็นว่า A รู้เรื่องว่าโปรเจคเปลี่ยนเจ้าของไปแล้วทันทีที่กลับมาอ่าน

อาจจะมองว่าเรื่องพวกนี้เป็นเรื่องตลก หรือเรื่องเล็กๆ ไม่เห็นจะเป็นอะไร
แต่ลองคิดดูว่าถ้าเหตุการณ์แบบนี้เกิดขึ้นเป็นทอดๆ ไปเรื่อยๆ ทุกคนรอกันไปเรื่อยๆ และเป็นแบบนี้ในทุกๆวัน
เอาเวลาที่เสียไปบวกรวมกันก็อาจจะเอาไปทำอะไรที่มีประโยชน์กว่ารอตอบได้อยู่นะ

---

### ไม่ใช่ทุกคนที่จะสะดวกแบบนี้ ?
แน่นอน หลายๆคนอาจจะรู้สึกว่ามันโผงผางไปหน่อย ที่จะทักและบอกๆๆเลยในรวดเดียว 
และเลือกที่จะเกรงใจแล้วค่อยๆถามตอบทีละน้อย
ซึ่งเราเข้าใจตรงนี้ดี <ins>ส่วนตัว</ins>เองทำงานกับคนหลายชาติมาตลอด
สังเกตเห็นคนที่มักจะมีความ​ "เกรงใจ" ที่เจอบ่อยๆก็คนไทยเองนี่แหละ
หรืออาจจะเป็นคนที่อายุงานยังน้อย ที่ยังไม่กล้าจะสื่อสารกับคนอื่น

ถ้าให้เราแนะนำ ทำให้ดู soft ลงโดยการเพิ่มข้อความ "เกรงใจ" เข้าไปเช่น ...

> **Mr. Krengjai** (11:57) สวัสดีครับ **ถ้าพอมีเวลารบกวนช่วยดูตรงนี้ทีครับ** พอดีกำลังทำ Project X อยู่ ...

ก็อาจจะช่วยให้คนที่เกรงใจรู้สึกสบายใจมากขึ้นที่จะส่งไปรวดเดียว  
แต่ปลายทางอาจจะรู้สึกเหมือนเดิม หรือต่างไป อันนี้ก็แล้วแต่จะพิจารณา

---

### คนต่างทีมมา "สวัสดี" เฉยๆใส่เรา ไม่สนิทกันแต่อยากช่วยเขา ทำยังไงดี ?
Feedback คือคำตอบ บอกเขาว่าตรงนี้ปรับได้ จะได้ทำงานสะดวกขึ้น
การให้ Feedback ไม่ใช่การติ แต่เป็นการแนะนำ
ปรับมุมมองการ Feedback ให้เหมือนเป็นการให้/การรับของขวัญ 
ให้ของขวัญใคร ใครก็อยากได้ คนให้รู้สึกดี

ส่วนจะ Feedback อย่างไรให้ถูกใจทั้งคนให้และคนรับ 
จะเขียนเป็นอีก post แยกออกมาเลย ฝากติดตามด้วยจ้า 

---

ที่เขียนมาทั้งหมดนี้เป็นเรื่องเล็กมากๆของ culture การทำงาน ถ้าปรับปรุงได้ก็จะดี แต่ถ้าไม่ได้ก็ไม่ได้เสียหายอะไร  
แต่กลับเกิดบ่อยมากๆจนอยากแชร์ต่อ เพราะคิดว่าหลายๆคนก็อาจจะเจอ และอยากทำให้ดีขึ้นเหมือนกัน

สุดท้ายนี้ ลองสังเกตเพื่อนร่วมงานดูว่าเขาแค่ "สวัสดี" เราเฉยๆหรือเปล่า ;)

---
### TL;DR (ยาวไปไม่อ่าน)
_อย่าแค่ทักว่า "สวัสดี" / "ดีค่ะ" / "ขอปรึกษาหน่อยครับ" หรืออะไรทำนองนี้ไปเฉยๆแล้วรอเขาตอบ เพราะอีกฝั่งก็ต้องทักกลับ ต่างคนต่างทักไปมา กว่าจะเริ่มบทสนทนาได้ ที่อยากคุยที่อยากให้ช่วยก็ไม่ได้ทำพอดี_  
> _**ดังนั้น ทักไปพร้อมบอกไปเลยว่าต้องการอะไร สะดวกคนส่งไม่ต้องรอเขาตอบ สะดวกคนรับเพราะเข้าใจทันที จบ**_
